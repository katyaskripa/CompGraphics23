## Lab 1. Headstart

Це дуже проста робота зі значним обмеженням в часі виконання, яка має на меті допомогти вам якнайшвидше розпочати виконувати лабораторні роботи і не відтягувати виконання на кінець семестру. В будь-якому випадку вам треба буде виконати описані тут завдання, проте після дедлайну першої роботи ви вже не отримаєте за це жодних балів.

  1. Створіть репозиторій для проекту, та впишіть посилання на нього в список команд: https://docs.google.com/spreadsheets/d/1_cGRYM3q-yZY9a1yx3yRopJf1ZdS7SeB14f6KlYmgkY/edit#gid=1638958816. Виберіть мову, якою будете надалі писати проект. Мова може бути будь-якою, проте прошу утриматися від використання python, аби не зіткнутися згодом із значними труднощами пов'язаними зі швидкодією ваших майбутніх робіт. Минулого року python зарекомендував себе як надто повільна мова для наших цілей.
  2. Створіть класи/структури даних, про які йшлося в лекції: точка, вектор, нормаль, площина, промінь, камера, направлене джерело світла та будь-які інші, які ввижаються вам необхідними. Структури мають містити базові операції над ними (додавання векторів, віднімання, dot-/cross-product тощо). Використовувати типи зі стандартних у мові та 3rd party бібліотек заборонено.
  3. Напишіть алгоритми визначення точок перетину з параметричними об'єктами, що розглядалися на лекції: сфера, площина і диск. Для кожного алгоритму напишіть кілька автоматизованих тестів: для випадків, коли є перетин, та випадків, коли його немає. Можете додати інші параметричні форми: трикутник (3 лабораторна робота), циліндр, прямокутник.
  4. Напишіть найпростіший алгоритм трасування променів, результати якого будуть виводитися в консоль. Роздільна здатність має бути приблизно 20х20, наприклад, 20 рядків по 20 символів. Для кожного пікселя на уявному екрані створіть промінь, який має початок в камері і перетинає уявну площину екрана перед собою. Якщо цей промінь перетинає об'єкт, виведіть "#" в консоль, інакше виводьте пробіл. Деталі описані на відеозаписі 2-ї лекції.
     Після цього додайте в вашу програму константний вектор L довжини 1, що визначає напрямок падіння світла. При кожному попаданні трасувального променя на об'єкт знайдіть скалярний добуток між вектором L та нормаллю в точці перетину об'єкта з трасувальним променем. Якщо скалярний добуток < 0, виводьте замість "#" пробіл. Якщо добуток > 0 і < 0.2 виводьте "." замість "#". Якщо добуток > 0.2 і < 0.5, виводьте "*". Якщо добуток > 0.5 і <0.8 виводьте "O". Лише якщо добуток > 0.8 виводьте як і раніше "#".
  5. Додайте одночасно кілька об'єктів: сфери, площини, диски. Змініть код трасувальника таким чином, щоб він серед усіх об'єктів повертав перетин із найближчим із них. Обов'язково покрийте це тестами.

Оцінюватися буде ваш код, демонстрація його роботи під час здачі і правильність виконання тестів.
